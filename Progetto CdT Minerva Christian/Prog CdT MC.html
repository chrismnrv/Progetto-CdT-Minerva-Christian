<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=0.8">
      <title>Progetto Codifica di Testi Christian Minerva</title>
      <link rel="stylesheet" href="node_modules/normalize.css/normalize.css">
      <link rel="stylesheet" href="node_modules/skeleton-css/css/skeleton.css">
      <link rel="stylesheet" type="text/css" href="node_modules/fullpage.js/dist/jquery.fullpage.min.css">
      <link rel="stylesheet" type="text/css" href="style.css">
   </head>
   <body><img id="loader" fill="#030303" width="140" height="64" viewBox="0 0 140 64" src="tail-spin.svg"><div id="fullpage">
         <div class="home section">
            <h1><strong>Norwegian Wood - Tokyo Blues</strong></h1>
            <h2>Haruki Murakami</h2>
            <h5>
               Introduzione e traduzione di <br>Giorgio Amitrano
            </h5>
            <h6> 
               Casa editrice: Einaudi<br>© 2006 e 2013 Giulio Einaudi Editore s.p.a., Torino
            </h6>
            <hr>
            <h4>Conversione TEI a cura di : Christian Minerva</h4>
            <h5><i>Le parti codificate sono evidenziate all'interno del testo</i><br></h5>
            <hr>
            <h6> "scorri verso il basso"</h6>
         </div>
         <div class="pages section">
            <div class="slide">
               <hr>
               <table>
                  I.
                  
                  <div class="inline">
                     <tr>
                        <td>Avevo <b>trentasette </b> anni, ed ero seduto a bordo di un <b><i>Boeing</i></b><b> 747</b>.Il gigantesco velivolo aveva cominciato la discesa attraverso densi strati di nubi
                           piovose, e dopo poco sarebbe atterrato all’aeroporto di <b>Amburgo</b>.
                           La fredda pioggia di novembre tingeva di scuro la terra trasformando tutta la scena,
                           con i meccanici negli impermeabili, le bandiere issate sugli anonimi edifici dell’aeroporto
                           e l’insegna pubblicitaria della <b>Bmw</b>, in un tetro paesaggio di scuola fiamminga.
                           È proprio vero: sono di nuovo in <b>Germania</b>, pensai.
                           Quando l’aereo ebbe completato l’atterraggio, la scritta «<i>Vietato fumare</i>» si spense e dagli altoparlanti sul soffitto cominciò a diffondersi a basso volume
                           una musica di sottofondo.
                           Era <b><i>Norwegian Wood</i></b> dei <b>Beatles</b> in una annacquata versione orchestrale.
                           E come sempre mi bastò riconoscerne la melodia per sentirmi turbato. Anzi, questa
                           volta ne fui agitato e sconvolto come non mi era mai accaduto.
                           Nel tentativo di calmarmi, mi piegai coprendomi la faccia con le mani e restai assolutamente
                           immobile. Dopo qualche istante la hostess tedesca si avvicinò e mi chiese in inglese se mi sentissi male.
                           Non è nulla, risposi, solo un giramento di testa.
                        </td>
                     </tr>
                  </div>
                  <div class="inline">
                     <tr>
                        <td>– <i>Davvero non posso fare niente per lei?</i></td>
                     </tr>
                  </div>
                  <div class="inline">
                     <tr>
                        <td>– <i>Davvero, non è nulla. Grazie,</i> – dissi.
                           La hostess mi sorrise e si allontanò. 
                           La musica di sottofondo era adesso un pezzo di <b>Billy Joel</b>.
                           Sollevai il viso, e mentre guardavo le nuvole scure sospese sopra il Mare del Nord,
                           la mia mente andò a tutte le cose che avevo perduto nel corso della vita.
                        </td>
                     </tr>
                  </div>
               </table>
            </div>
            <div class="slide">4
               <hr>
               <table>
                  <div class="inline">
                     <tr>
                        <td>Il tempo passato, le persone morte o mai piú riviste, le emozioni che non possono
                           rivivere.
                           Fino a quando l’aereo non si fu completamente arrestato e i passeggeri non si slacciarono
                           le cinture e
                           cominciarono a prendere borse e soprabiti dai portabagagli, rimasi tutto il tempo
                           in quel prato.
                           Assaporavo il profumo dell’erba, sentivo il vento sulla pelle e i gridi degli uccelli.
                           Era l’autunno del <b>1969</b>, e di lí a poco avrei compiuto <b>vent’</b>anni.
                        </td>
                     </tr>
                  </div>
                  <div class="inline">
                     <tr>
                        <td> La hostess di prima tornò, si sedette nel posto accanto al mio e mi chiese:
                           – <i>Tutto bene?</i></td>
                     </tr>
                  </div>
                  <div class="inline">
                     <tr>
                        <td>– <i>Sto bene adesso, grazie. All’improvviso mi era venuta un po’ di malinconia,</i> –
                           dissi sorridendo.
                           – <i>Tutto qui.</i></td>
                     </tr>
                  </div>
                  <div class="inline">
                     <tr>
                        <td>– <i>Capisco. Succede anche a me qualche volta,</i> – rispose lei.
                           Scosse un po’ la testa, si alzò e con un sorriso molto carino mi disse:
                           – <i>Le auguro buon viaggio. <b><i> Auf Wiedersehen</i></b>.</i></td>
                     </tr>
                  </div>
                  <div class="inline">
                     <tr>
                        <td>– <i><b><i>Auf Wiedersehen</i></b>, </i>– dissi io.
                        </td>
                     </tr>
                  </div>
                  <div class="inline">
                     <tr>
                        <td>Anche adesso che sono passati <b>diciott'</b>anni, riesco ancora a ricordare chiaramente
                           quel prato e il paesaggio intorno. Le montagne, che una dolce pioggia interminabile
                           aveva lavato dalla 
                           polvere di tutta un’estate, si erano ricoperte di un verde profondo e smagliante,
                           il vento di ottobre 
                           faceva fremere qui e là le piume dei <b><i>susuki</i></b> e nuvole lunghe e sottili aderivano perfettamente alla sommità
                           del cielo, azzurro e trasparente come una lastra di ghiaccio. Il cielo era cosí infinito
                           che a guardarlo 
                           fisso dava le vertigini. Il vento attraversava il prato facendo ondeggiare leggermente
                           i capelli di lei prima
                           di perdersi nel bosco. Sulle cime degli alberi le foglie frusciavano e in lontananza
                           si sentiva un cane abbaiare.
                           Era un abbaiare cosí lontano e fioco che sembrava provenire dai confini di un altro
                           mondo. Ma per il resto 
                           il silenzio era assoluto. Nessun altro suono arrivava alle nostre orecchie, e non
                           incontrammo anima viva.
                           Vedemmo solo <b>due</b> uccelli di un rosso fiammante alzarsi in volo come se qualcosa li 
                           avesse spaventati, e allontanarsi in direzione del bosco. Mentre camminavamo, <b>Naoko</b>
                           mi raccontava del pozzo.
                        </td>
                     </tr>
                  </div>
               </table>
            </div>
            <div class="slide">5
               <hr>
               <table>
                  <div class="inline">
                     <tr>
                        <td>Strana cosa la memoria. Nel momento in cui mi trovavo realmente lí, non mi rendevo
                           nemmeno conto del paesaggio. 
                           Non mi sembrava che avesse niente di particolare, e non immaginavo neanche lontanamente
                           che <b>diciott'</b>anni.
                           dopo avrei potuto ricordarmelo fin nei minimi dettagli. A dire la verità, in quel
                           periodo non avrebbe potuto importarmene 
                           meno del paesaggio. Pensavo solo a me stesso, alla ragazza cosí bella che camminava
                           al mio fianco, alla nostra storia, e poi
                           ancora a me. Era un’età in cui qualunque cosa io potessi vedere, sentire, pensare,
                           mi tornava sempre nelle mani come un
                           <b><i>boomerang</i></b>. Per giunta ero innamorato, e quell’amore mi aveva portato in una situazione
                           terribilmente complicata. Non c’era nessuno spazio per accorgersi del paesaggio.
                        </td>
                     </tr>
                  </div>
                  <div class="inline">
                     <tr>
                        <td>Eppure adesso la prima cosa che affiora nella mia mente è proprio quel prato tra le
                           montagne. L’odore dell’erba, il vento 
                           che portava dentro sé un gelo sottile, il profilo dei monti, l’abbaiare di un cane:
                           sono queste le cose che per prime mi si
                           affacciano alla mente. Chiarissime. Talmente chiare che ho quasi l’impressione, se
                           allungo la mano, di poterne seguire i 
                           contorni con le dita ad una ad una. Ma in questo paesaggio non ci sono figure umane.
                           Non c’è nessuno. <b>Naoko</b>
                           non appare, io nemmeno. E mi chiedo dove siamo andati a finire noi <b>due</b>.<i> Come è potuto succedere? 
                              Dove è andato a finire tutto quello che ci sembrava cosí prezioso, dov’è lei e dov’è
                              la persona che ero allora, il mio mondo? 
                              </i> Ma è inutile, ormai non riesco nemmeno a ricordare facilmente il viso di <b>Naoko</b>.
                           Quello che mi resta è solo lo sfondo: un paesaggio senza figure.
                        </td>
                     </tr>
                  </div>
                  <div class="inline">
                     <tr>
                        <td>Naturalmente, con un po’ di tempo riesco a richiamare alla mente il suo viso. Ma prima
                           appaiono le sue piccole mani fredde,
                           quei bei capelli lisci cosí leggeri al tocco, i lobi delle orecchie morbidi e rotondi
                           con sotto un piccolo neo, l’elegante
                           cappotto di cammello che portava spesso d’inverno, quel suo modo di fare una domanda
                           guardando sempre l’altro dritto negli
                           occhi, la voce che a volte tremava per qualche ragione (era come se parlasse su una
                           collina dove soffiava un vento fortissimo).
                        </td>
                     </tr>
                  </div>
               </table>
            </div>
            <div class="slide">6
               <hr>
               <table>
                  <div class="inline">
                     <tr>
                        <td>E solo se metto insieme tutte queste immagini, ad una ad una, allora il suo viso mi
                           appare naturalmente, in un soffio.
                           Prima riaffiora il suo profilo. Sarà forse perché io e <b>Naoko</b> camminavamo sempre fianco a fianco.
                           Sí, dev’essere per questo che è sempre la cosa che ricordo per prima. Poi lei si volta
                           verso di me, mi sorride dolcemente
                           con il collo un po’ inclinato e comincia a parlare, frugando nei miei occhi. Come
                           se cercasse l’ombra di un pesciolino che
                           guizza sul fondo di una chiara fontana.
                        </td>
                     </tr>
                  </div>
                  <div class="inline">
                     <tr>
                        <td>Però, per ritrovare in questo modo il viso di <b>Naoko</b>, ci vuole un po’ di tempo.
                           E col passare degli anni, il tempo si allunga sempre di piú. È triste ma è cosí. Mentre
                           prima per ricordarla mi bastavano <b>cinque</b>
                           secondi, i <b>cinque</b> secondi sono diventati dieci, poi trenta, poi un minuto.
                           Il tempo si è allungato pian piano, come le ombre al tramonto.
                           E mi chiedo se di questo passo alla fine il suo viso non sarà inghiottito dall’oscurità.
                           Non c’è dubbio che la mia memoria si stia allontanando da <b>Naoko</b>.
                           Proprio come io mi sto allontanando dal ragazzo che ero allora.
                           Cosí solo quel paesaggio, il paesaggio di quel prato in ottobre, come la scena chiave
                           di un film, mi ritorna senza fine alla mente.
                           E quell’immagine continua insistente, in qualche parte di me, a tirarmi dei calci
                           e a gridare:
                           <i><i>ehi, svegliati!</i> Non vedi che sono ancora qui? Svegliati e sforzati
                              di capire. Di capire cosa ci sto ancora a fare qui.</i></td>
                     </tr>
                  </div>
                  <div class="inline">
                     <tr>
                        <td>Non è che mi faccia male. Non provoca nessun dolore.
                           Ogni volta che tira dei calci si sente solo un rumore sordo, un rumore che forse finirà
                           prima o poi anch’esso per scomparire come è scomparso tutto il resto.
                           Ma in quell’aereo della <b>Lufthansa</b> nell’aeroporto di <b>Amburgo</b>,
                           tutte queste immagini hanno continuato a sferrarmi dei calci, piú a lungo delle altre
                           volte e con piú forza che mai.
                           <i>Svegliati, sforzati di capire!</i> È per questo che sto scrivendo.
                           Sono uno di quelli che per capire le cose ha assolutamente bisogno di scriverle.
                        </td>
                     </tr>
                  </div>
                  <div class="inline">
                     <tr>
                        <td>Che cosa mi stava raccontando <b>Naoko</b> quel giorno?
                           Ma sí, certo, era la storia del pozzo. Se quel pozzo esistesse davvero, non l’ho mai
                           saputo. Può anche darsi che fosse un’immagine
                        </td>
                     </tr>
                  </div>
               </table>
            </div>
            <div class="slide">7
               <hr>
               <table>
                  <div class="inline">
                     <tr>
                        <td>o un simbolo che esisteva solo dentro di lei, un altro dei tanti fili che in quei
                           giorni bui <b>Naoko</b>
                           tesseva nella mente.
                           Ma dopo aver sentito da lei questa storia, è impossibile per me ricordare il prato
                           senza vedere il pozzo.
                           L’immagine di quel pozzo che non ho mai visto con i miei occhi, nelle mia testa si
                           è fusa saldamente con quel paesaggio, diventandone parte inseparabile.
                           Posso perfino descriverlo nei dettagli.
                           Il pozzo si trova proprio al confine tra la fine del prato e l’inizio del bosco.
                           L’erba nasconde ingegnosamente quel buco scuro dal diametro di circa un metro, che
                           si spalanca nel suolo.
                           Non ha attorno né una recinzione né un parapetto.
                           Non è altro che un buco aperto nel terreno.
                           Il suo orlo di pietra sbiadito dalle intemperie ha acquistato uno strano colore biancastro,
                           e in alcuni punti è spaccato o frantumato.
                           Si possono vedere piccole lucertole verdi infilarsi agili tra le fenditure.
                           Anche se ci si sporge e si prova a guardare nel buco, non si riesce a vedere niente.
                           Si capisce solo che è paurosamente profondo. Profondo al di là di ogni immaginazione.
                           E in quel buco si annida il buio, un buio cosí fitto che sembra concentrare tutte
                           le varietà di tenebra che esistono nel mondo.
                        </td>
                     </tr>
                  </div>
                  <div class="inline">
                     <tr>
                        <td>– <i>È davvero… davvero profondo, sai?</i> – aveva detto <b>Naoko</b>, scegliendo le parole con cura.
                           Era cosí che a volte parlava: lentamente, cercando le parole adatte.
                           – <i>È davvero profondo. Però nessuno sa esattamente dove sia. La sola cosa sicura è che
                              si trova da queste parti.</i>
                           Poi, le mani ficcate nelle tasche della giacca di <b><i>tweed</i></b>, mi guardò con un sorriso convinto.
                        </td>
                     </tr>
                  </div>
                  <div class="inline">
                     <tr>
                        <td>– <i>Ma allora è pericolosissimo, </i>dissi io.
                           – <i>Si sa che da qualche parte c’è un pozzo profondo,
                              ma nessuno sa dove si trova. Se uno ci cade dentro, è spacciato.</i></td>
                     </tr>
                  </div>
                  <div class="inline">
                     <tr>
                        <td>– <i>Se uno ci cade dentro, è finito. <i>Fiuuu… ploff!</i> E addio.</i></td>
                     </tr>
                  </div>
                  <div class="inline">
                     <tr>
                        <td>– <i>Ma non succede qualche volta?</i></td>
                     </tr>
                  </div>
                  <div class="inline">
                     <tr>
                        <td>– <i>Ogni tanto sí. Piú o meno una volta ogni <b>due</b> o <b>tre</b> anni.
                              Qualcuno scompare all’improvviso, e non si riesce piú a trovare. Allora la gente di
                              qui dice:<i> ah, un altro caduto nel pozzo.</i></i>
                           – <i>Non mi sembra un bel modo di morire,</i> – dissi.
                        </td>
                     </tr>
                  </div>
               </table>
            </div>
            <div class="slide">8
               <hr>
               <table>
                  <div class="inline">
                     <tr>
                        <td>– <i>È una morte orribile,</i> – disse lei, staccandosi i fili d’erba impigliati nella giacca.
                           – <i>Se uno si rompe l’osso del collo e muore all’istante d’accordo, ma metti che nella
                              caduta si procuri solo una distorsione
                              alla gamba o roba del genere, allora sono guai.
                              Anche a cercare di gridare con tutte le proprie forze, non sentirebbe nessuno e non
                              ci sarebbe nessuna speranza di essere ritrovati.
                              Immaginati restare lí al buio, con il corpo immerso nell’acqua, tra nugoli di millepiedi
                              e ragni e le ossa di quelli morti laggiú sparse dappertutto.
                              E il tondo di luce fermo lassú in alto piccolo piccolo come la luna d’inverno.
                              A stare in un posto simile si muore lentamente e da soli.</i></td>
                     </tr>
                  </div>
                  <div class="inline">
                     <tr>
                        <td>– <i>Vengono i brividi solo a pensarci,</i> – dissi io.
                           – <i>Qualcuno dovrebbe trovare questo pozzo e fargli attorno un recinto.</i></td>
                     </tr>
                  </div>
                  <div class="inline">
                     <tr>
                        <td>– <i>Ma è impossibile trovarlo. È per questo che non devi allontanarti dalla strada principale.</i></td>
                     </tr>
                  </div>
                  <div class="inline">
                     <tr>
                        <td>– <i>Ma io non mi allontano.</i></td>
                     </tr>
                  </div>
                  <div class="inline">
                     <tr>
                        <td><b>Naoko</b> tirò fuori dalla tasca la mano destra e strinse la mia.
                        </td>
                     </tr>
                  </div>
                  <div class="inline">
                     <tr>
                        <td>– <i>Comunque tu non corri pericoli. Non c’è niente di cui ti devi preoccupare.
                              Potresti anche camminare da queste parti in una notte buia alla cieca, senza pericolo
                              di cadere nel pozzo.
                              Anch’io, se stessi attaccata a te come adesso, non cadrei.</i></td>
                     </tr>
                  </div>
                  <div class="inline">
                     <tr>
                        <td>– <i>Sei sicura?</i></td>
                     </tr>
                  </div>
                  <div class="inline">
                     <tr>
                        <td>– <i>Sicurissima.</i></td>
                     </tr>
                  </div>
                  <div class="inline">
                     <tr>
                        <td>– <i>Come fai a saperlo?</i></td>
                     </tr>
                  </div>
                  <div class="inline">
                     <tr>
                        <td>– <i>Lo so. Lo so e basta,</i> – disse <b>Naoko</b>, sempre tenendomi forte la mano.
                           Per un po’ continuammo a camminare in silenzio, quindi riprese:
                           – <i>Questo tipo di cose per me sono molto chiare.
                              Non è un fatto logico, sono solo sensazioni.
                              Per esempio, adesso che cammino attaccata forte a te, non ho nemmeno un po’ di paura.
                              Il buio e il male non possono trascinarmi via.</i></td>
                     </tr>
                  </div>
                  <div class="inline">
                     <tr>
                        <td>– <i>Allora, il problema è molto semplice. Basta che stiamo sempre come adesso,</i> – dissi io.
                        </td>
                     </tr>
                  </div>
                  <div class="inline">
                     <tr>
                        <td>– <i>Stai parlando sul serio?</i></td>
                     </tr>
                  </div>
                  <div class="inline">
                     <tr>
                        <td>– <i>Certo che parlo sul serio.</i></td>
                     </tr>
                  </div>
                  <div class="inline">
                     <tr>
                        <td><b>Naoko</b> si fermò. Anch’io mi fermai.
                           Mi appoggiò le mani sulle spalle e stando di fronte a me mi guardò diritto negli occhi.
                        </td>
                     </tr>
                  </div>
               </table>
            </div>
            <div class="slide">9
               <hr>
               <table>
                  <div class="inline">
                     <tr>
                        <td>Un liquido nero e denso nel fondo delle sue pupille formava strani diagrammi a forma
                           di spirale. Per un lungo istante quei suoi bellissimi
                           occhi mi scrutarono dentro. Poi, sollevandosi sulla punta dei piedi, appoggiò dolcemente
                           la sua guancia sulla mia. Fu un gesto cosí affettuoso
                           e disarmante che per un attimo ebbi un nodo alla gola.
                        </td>
                     </tr>
                  </div>
                  <div class="inline">
                     <tr>
                        <td>– <i>Grazie,</i> – disse <b>Naoko</b>.
                        </td>
                     </tr>
                  </div>
                  <div class="inline">
                     <tr>
                        <td>– <i>Non c'è di che,</i> – risposi.
                        </td>
                     </tr>
                  </div>
                  <div class="inline">
                     <tr>
                        <td>– <i>Sono cosi felice di sentirtelo dire. Davvero,</i> – disse lei con un sorriso triste.
                           – <i>Ma questo non è possibile.</i></td>
                     </tr>
                  </div>
                  <div class="inline">
                     <tr>
                        <td>– <i>Perchè?</i></td>
                     </tr>
                  </div>
                  <div class="inline">
                     <tr>
                        <td>– <i>Perché non può essere. Perché sarebbe assurdo. Perché…</i> –
                           stava per continuare, ma di colpo si interruppe e continuò a camminare in silenzio.
                           Rendendomi conto che molti pensieri le giravano in cerchio nella mente, camminai accanto
                           a lei senza aggiungere altro.
                        </td>
                     </tr>
                  </div>
                  <div class="inline">
                     <tr>
                        <td>– <i>Perché sarebbe una cosa ingiusta. Sia per te che per me,</i> – riprese dopo una lunga pausa.
                           – <i>In che senso sarebbe ingiusto?</i> – chiesi con voce calma.
                           – <i>Perché è impossibile che qualcuno possa sempre proteggere un altro, in eterno. Metti
                              che, è solo un esempio, 
                              metti che io mi sposassi con te. Tu lavoreresti da qualche parte.
                              Allora, nei momenti in cui tu saresti al lavoro, chi ci sarebbe a proteggermi?
                              Chi ci sarebbe a proteggermi quando tu fossi in viaggio d’affari?
                              Pensi che potrei andare in giro attaccata a te come adesso fino alla morte?
                              Non sarebbe un rapporto alla pari, non credi?
                              Non si potrebbe nemmeno chiamare veramente «<b>rapporto</b>».
                              E poi tu prima o poi non ne potresti piú di me. Ma che razza di vita è questa? penseresti.
                              <i>Ne ho abbastanza di farle da baby-sitter!</i>
                              E io ne soffrirei da morire. Come vedi, questo non risolverebbe il mio problema.</i></td>
                     </tr>
                  </div>
                  <div class="inline">
                     <tr>
                        <td>– <i>Ma non dico che questo dovrebbe durare per tutta la vita,</i> – dissi appoggiandole la mano sulla schiena.
                           – <i>Un giorno finirebbe. E quel giorno potremmo ripensarci e dire: e adesso che facciamo?
                              E forse allora potresti essere tu ad aiutare me. Non si vive mica in modo cosí fiscale,
                              controllando le entrate e le</i></td>
                     </tr>
                  </div>
               </table>
            </div>
            <div class="slide">10
               <hr>
               <table>
                  <div class="inline">
                     <tr>
                        <td><i>uscite. Se tu adesso hai bisogno di me, che c’è di male ad appoggiarti a me? Perché
                              vedi le cose in modo cosí rigido? Prova a lasciarti andare.
                              È perché sei tutta cosí tesa che vedi le cose in questo modo. Se ti rilassi un po’,
                              tutto ti sembrerà piú leggero.</i></td>
                     </tr>
                  </div>
                  <div class="inline">
                     <tr>
                        <td>– <i>Perché dici questo?</i> – chiese <b>Naoko</b>, e la sua voce suonò terribilmente arida.
                        </td>
                     </tr>
                  </div>
                  <div class="inline">
                     <tr>
                        <td>Dal suo tono capii che dovevo aver detto qualcosa di sbagliato.</td>
                     </tr>
                  </div>
                  <div class="inline">
                     <tr>
                        <td>– <i>Perché?</i> – ripeté <b>Naoko</b> guardando fisso la terra ai suoi piedi.
                           – <i>A capire che se uno si rilassa si sente piú leggero ci arrivo anch’io.
                              Ma non capisci quanto è assurdo dirmi una cosa del genere?
                              E sai perché? Se io provassi a rilassarmi, andrei a pezzi.
                              Ho sempre vissuto cosí, da tanto tanto tempo, e anche adesso è l’unico modo in cui
                              posso vivere.
                              Se una sola volta mi lasciassi andare, non potrei piú tornare indietro.
                              E se andassi a pezzi, il vento mi spazzerebbe via. Perché non lo capisci?
                              Come pensi di potermi aiutare se non riesci a capire questo?</i></td>
                     </tr>
                  </div>
                  <div class="inline">
                     <tr>
                        <td>Rimasi in silenzio.</td>
                     </tr>
                  </div>
                  <div class="inline">
                     <tr>
                        <td>– <i>C’è in me una confusione molto piú grave di quanto tu credi. Buio, freddo, e confusione…
                              Perché quella volta hai fatto l’amore con me? Perché non mi hai lasciata in pace?</i></td>
                     </tr>
                  </div>
                  <div class="inline">
                     <tr>
                        <td>Camminavamo in un bosco di pini immobile e silenzioso.
                           I cadaveri disseccati delle cicale morte alla fine dell’estate, sparsi sulla strada,
                           scricchiolavano sotto le nostre scarpe.
                           Io e <b>Naoko</b> camminavamo lentamente tra i pini con lo sguardo rivolto al terreno come se stessimo
                           cercando qualche oggetto smarrito.
                        </td>
                     </tr>
                  </div>
                  <div class="inline">
                     <tr>
                        <td>– <i>Scusa,</i> – disse <b>Naoko</b> stringendomi con dolcezza il braccio.
                           Poi scosse la testa.
                           – <i>Non volevo ferirti. Non fare caso a quello che ho detto.
                              Mi dispiace veramente. In realtà ce l’avevo solo con me.</i></td>
                     </tr>
                  </div>
                  <div class="inline">
                     <tr>
                        <td>– <i>Forse non ti capisco ancora fino in fondo,</i> – dissi.
                           – <i>Io non ho una mente tanto acuta, e per capire bene ho bisogno di tempo.
                              Ma con un po’ di tempo penso che potrei riuscirci davvero, e forse capirti meglio
                              di chiunque altro al mondo.</i></td>
                     </tr>
                  </div>
                  <div class="inline">
                     <tr>
                        <td>Ci fermammo lí, in mezzo a quella quiete, in ascolto. Io con </td>
                     </tr>
                  </div>
               </table>
            </div>
            <div class="slide">11
               <hr>
               <table>
                  <div class="inline">
                     <tr>
                        <td>la punta della scarpa giocavo con le spoglie delle cicale e le pigne cadute, guardando
                           in alto il cielo tra i rami dei pini.
                           <b>Naoko</b>, le mani di nuovo ficcate nelle tasche della giacca,
                           non guardava niente in particolare ma sembrava assorta nei suoi pensieri.
                        </td>
                     </tr>
                  </div>
                  <div class="inline">
                     <tr>
                        <td>– <i>Ehi, <b>Watanabe</b>, mi vuoi bene?</i></td>
                     </tr>
                  </div>
                  <div class="inline">
                     <tr>
                        <td>– <i>Certo,</i> – risposi io.
                        </td>
                     </tr>
                  </div>
                  <div class="inline">
                     <tr>
                        <td>– <i>Ho <b>due</b> favori da chiederti. Puoi ascoltarli?</i></td>
                     </tr>
                  </div>
                  <div class="inline">
                     <tr>
                        <td>– <i>Posso ascoltarne anche tre.</i></td>
                     </tr>
                  </div>
                  <div class="inline">
                     <tr>
                        <td><b>Naoko</b> ridendo scosse la testa.
                           – <i><b>Due</b> bastano. Sono piú che sufficienti.
                              Il primo è che vorrei che tu capissi quanto apprezzo il fatto che tu sia venuto fin
                              qui a trovarmi.
                              Questo mi ha reso molto felice, molto… mi ha fatto veramente bene. Te lo dico nel
                              caso non fosse stato evidente.</i></td>
                     </tr>
                  </div>
                  <div class="inline">
                     <tr>
                        <td>– <i>Verrò ancora a trovarti,</i> – dissi.
                           – <i>E l’altro?</i></td>
                     </tr>
                  </div>
                  <div class="inline">
                     <tr>
                        <td>– <i>Vorrei che ti ricordassi di me.
                              Ti ricorderai sempre della mia esistenza, e che sono stata accanto a te come in questo
                              momento?</i></td>
                     </tr>
                  </div>
                  <div class="inline">
                     <tr>
                        <td>– <i>Certo che me ne ricorderò sempre,</i> – risposi.
                        </td>
                     </tr>
                  </div>
                  <div class="inline">
                     <tr>
                        <td>Restò ferma qualche passo davanti a me, in silenzio, poi riprese a camminare.
                           La luce autunnale, filtrata dalle cime degli alberi, giocava con l’ombra sulle spalle
                           della sua giacca.
                           Si sentí di nuovo l’abbaiare del cane, ma adesso sembrava un po’ piú vicino.
                           <b>Naoko</b> salí su un cumulo di terra, quasi una collinetta, sbucò fuori dal bosco di pini e
                           scese rapidamente un pendio. Io continuavo a seguirla a <b>due</b>-<b>tre</b> passi di distanza.
                        </td>
                     </tr>
                  </div>
                  <div class="inline">
                     <tr>
                        <td>– <i>Davvero non ti dimenticherai mai di me?</i> – chiese a voce bassa, quasi in un bisbiglio.
                        </td>
                     </tr>
                  </div>
                  <div class="inline">
                     <tr>
                        <td>– <i>Non ti dimenticherò mai,</i> – dissi.
                           – <i>Ma come pensi che potrei dimenticarti?</i></td>
                     </tr>
                  </div>
                  <div class="inline">
                     <tr>
                        <td>E invece, inutile negarlo, la memoria si sta allontanando, e ho già dimenticato troppe
                           cose.
                           Nello scrivere seguendo i ricordi come faccio adesso, a volte vengo preso da una terribile
                        </td>
                     </tr>
                  </div>
               </table>
            </div>
            <div class="slide">12
               <hr>
               <table>
                  <div class="inline">
                     <tr>
                        <td>angoscia. All’improvviso mi assale il dubbio di stare perdendo la memoria delle cose
                           piú essenziali.
                           Il dubbio che tutti i miei ricordi piú preziosi, accumulati in qualche zona buia del
                           mio corpo,
                           in una specie di limbo della memoria, si stiano trasformando in una massa fangosa.
                        </td>
                     </tr>
                  </div>
                  <div class="inline">
                     <tr>
                        <td>Però, comunque siano ridotti, sono l’unica cosa che possiedo. Cosí continuo a scrivere
                           tenendoli stretti,
                           questi ricordi imperfetti che si fanno sempre piú sbiaditi ogni istante che
                           passa, con l’impressione di succhiare un osso spolpato.
                           Ma è l’unico modo che ho di mantenere la promessa fatta a <b>Naoko</b>.
                        </td>
                     </tr>
                  </div>
                  <div class="inline">
                     <tr>
                        <td>Tanto tempo fa, quando ero ancora giovane e questi ricordi erano molto piú freschi,
                           ho tentato diverse volte di scrivere di lei.
                           Ma allora non sono riuscito a finire neanche un rigo.
                           Sapevo bene che se fossi riuscito a scrivere almeno quel rigo iniziale, poi tutto
                           il resto sarebbe venuto da solo,
                           ma non c’era niente da fare: quel rigo non veniva proprio.
                           Era tutto talmente chiaro che non sapevo da dove cominciare.
                           Era come avere una mappa dettagliata, ma cosí dettagliata da diventare inservibile.
                           Ma adesso capisco. Capisco che in fondo a poter riempire quel contenitore imperfetto
                           che è la scrittura,
                           sono solo ricordi e pensieri altrettanto imperfetti.
                           E poi, piú i ricordi di <b>Naoko</b> sbiadiscono dentro di me, piú sento di capirla.
                           Oggi capisco anche la ragione per cui mi pregò di non dimenticarmi di lei. Naturalmente
                           lo sapeva benissimo.
                           Sapeva che prima o poi in me il suo ricordo avrebbe cominciato a sbiadire.
                           Ed è per questo che mi aveva pregato: «<i>Non ti dimenticare mai di me. Ricordati sempre che sono esistita</i>».
                        </td>
                     </tr>
                  </div>
                  <div class="inline">
                     <tr>
                        <td>Ma a pensarci provo una pena terribile per lei. Perchè <b>Naoko</b> non mi amava nemmeno.
                        </td>
                     </tr>
                  </div>
               </table>
            </div>
            <div class="slide">
               <hr>
               <table>
                  II.
                  
                  <div class="inline">
                     <tr>
                        <td>In un tempo molto lontano <i>(in realtà saranno passati al massimo vent’anni)</i>, vivevo in un collegio per studenti.
                           Avevo <b>diciott'anni</b> ed ero appena entrato all’università.
                           A trovare il collegio erano stati i miei, preoccupati per me che di <b>Tokyo</b> non conoscevo assolutamente niente,
                           e che andavo a vivere da solo per la prima volta.
                           L’idea era che, una volta assicurati i pasti principali e i servizi essenziali,
                           anche il piú sprovveduto ragazzo di <b>diciott'</b>anni poteva in qualche modo cavarsela.
                           E naturalmente c’era anche la convenienza economica.
                           La retta del collegio era sicuramente meno costosa di un appartamento.
                           Noi dovevamo procurarci solo il <b><i>futon</i></b> e una lampada: al resto provvedevano loro.
                           Certo, fosse stato per me avrei preferito affittare un appartamento e vivere libero
                           e solo, ma considerato quello che
                           i miei già dovevano spendere per me tra tasse d’iscrizione e frequenza all’università
                           privata e i soldi per le mie spese mensili,
                           non potevo certo avanzare pretese.
                           E poi in fondo anche per me un posto o un altro non faceva poi tanta differenza.
                        </td>
                     </tr>
                  </div>
                  <div class="inline">
                     <tr>
                        <td>Il collegio si trovava su una collina con una bella vista sulla città. 
                           L’area dove sorgeva era vasta, delimitata tutt’intorno da un alto muro di cemento.
                           Passato il cancello, davanti alla facciata si innalzava un gigantesco albero di <b><i>keyaki</i></b>.
                           Si diceva che avesse almeno <b>centocinquanta</b> anni.
                           Se stando ai piedi dell’albero si alzavano gli occhi verso l’alto,
                           le sue foglie verdi erano cosí fitte da nascondere completamente il cielo.
                        </td>
                     </tr>
                  </div>
                  <div class="inline">
                     <tr>
                        <td>Il sentiero asfaltato che attraversava il cortile a un tratto si curvava come per
                           scansare quel grande albero, poi tornava a
                        </td>
                     </tr>
                  </div>
               </table>
            </div>
            <div class="slide">14
               <hr>
               <table>
                  <div class="inline">
                     <tr>
                        <td>formare una lunga linea retta. Ai lati del cortile <b>due</b> edifici di <b>tre</b> piani in cemento armato si innalzavano paralleli.
                           Erano <b>due</b> grossi edifici con tante finestre,
                           che a guardarli facevano pensare a una prigione riconvertita in appartamenti, o ad
                           appartamenti riconvertiti in prigione.
                           Eppure non davano affatto un’impressione di sporco o di tetro.
                           Da qualche finestra aperta arrivava il suono della radio.
                           Ai vetri avevano tutte le stesse tendine color crema, il colore piú resistente alla
                           luce del sole.
                        </td>
                     </tr>
                  </div>
                  <div class="inline">
                     <tr>
                        <td>Il sentiero asfaltato proseguiva diritto fino all’edificio principale, di <b>due</b> piani.
                           Al pianterreno c’era la mensa e la grande sala dei bagni,
                           al piano superiore l’aula magna e alcune sale di riunione e perfino una sala per ricevere
                           fantomatici ospiti di riguardo,
                           che non si è mai capito a cosa servisse veramente.
                           Accanto all’edificio principale c’era il terzo edificio adibito ad alloggi, anch’esso
                           di <b>tre</b> piani.
                           Il cortile era vasto, e in mezzo all’erba gli innaffiatori automatici ruotavano riflettendo
                           la luce del sole.
                           Alle spalle dell’edificio principale c’era un campo da gioco usato per il <b><i>baseball </i></b>e il calcio,
                           e <b>sei</b> campi da tennis.
                           Insomma, non mancava niente.
                        </td>
                     </tr>
                  </div>
                  <div class="inline">
                     <tr>
                        <td>L’unico problema del collegio stava nel fatto che sembrava nascondere qualcosa di
                           poco chiaro.
                           A gestirlo era una non meglio identificata fondazione che ruotava attorno a un personaggio
                           di estrema destra,
                           e nella politica di gestione, per quanto ne potevo vedere io, c’erano diverse cose
                           stranamente sospette.
                           Lo si poteva capire chiaramente già leggendo l’opuscolo illustrativo e le regole per
                           gli studenti.
                           «<i>Approfondire le basi dell’istruzione e dedicarsi alla formazione di uomini capaci,
                              utili allo stato</i>»
                           era lo spirito del collegio, e molti finanzieri che credevano in questo spirito, vi
                           investivano il loro denaro… questo secondo la versione ufficiale,
                           ma come sempre quello che c’era dietro era ben piú losco.
                           Nessuno sapeva come stavano le cose con certezza. Secondo alcuni la fondazione del
                           collegio era un semplice espediente per evadere il fisco,
                           secondo altri una forma di autopromozione, e per altri ancora una vera e propria truffa
                           per mettere le mani su un terreno di grande valore.
                           Ma c’era anche chi diceva che dietro ci fosse un piano ancora piú sofisticato. Secondo
                           questa interpretazione,
                        </td>
                     </tr>
                  </div>
               </table>
            </div>
            <div class="slide">15
               <hr>
               <table>
                  <div class="inline">
                     <tr>
                        <td>scopo dei fondatori era quello di creare un <b><i>clan</i></b> occulto di ex studenti del collegio da inserire nel mondo della politica e della
                           finanza.
                           E in effetti c’era una specie di <b><i>club</i></b> esclusivo
                           che raccoglieva l’<b><i>élite</i></b> degli ospiti del collegio, e non so bene i particolari ma ogni mese si tenevano alcuni
                           gruppi di studio con i soci fondatori,
                           e chi faceva parte del <b><i>club</i></b> poteva dimenticare qualsiasi preoccupazione di impiego per il futuro.
                           È difficile dire tra queste teorie quale si avvicinasse di piú alla verità, ma tutte
                           concordavano su un punto:
                           in quel collegio c’era qualcosa di poco chiaro.
                        </td>
                     </tr>
                  </div>
                  <div class="inline">
                     <tr>
                        <td>Comunque sia, i <b>due</b> anni dalla primavera del <b>1968</b> a quella del <b>1970</b>
                           li passai in questo collegio piuttosto equivoco.
                           E se qualcuno mi chiedesse come abbia fatto a restare <b>due</b> anni in un posto del genere, non saprei cosa rispondere.
                           Il fatto è che a livello di vita quotidiana, che fosse di destra o di sinistra, un
                           covo di ipocriti o un nido di benefattori dell’umanità,
                           non faceva poi tanta differenza.
                        </td>
                     </tr>
                  </div>
                  <div class="inline">
                     <tr>
                        <td>e giornate al collegio cominciavano sempre con la solenne cerimonia dell’alzabandiera.
                           
                           Naturalmente non senza l’accompagnamento dall’inno nazionale. 
                           L’alzabandiera era inseparabile dall’inno nazionale come le notizie sportive dalla
                           classica marcetta.
                           Il piedistallo su cui era issata la bandiera si trovava al centro del cortile, in
                           modo che potesse essere visto da ogni finestra del collegio.
                        </td>
                     </tr>
                  </div>
                  <div class="inline">
                     <tr>
                        <td>La cerimonia dell’alzabandiera era prerogativa del responsabile dell’edificio est
                           (che era quello dove abitavo io). 
                           Era un uomo sulla sessantina, alto di statura e dallo sguardo di ghiaccio. 
                           Aveva capelli quanto mai ispidi, qui e là spruzzati di bianco, e una lunga cicatrice
                           gli attraversava la nuca abbronzata. 
                           Di costui si diceva che venisse dall’<b>Accademia militare Nakano</b>, ma anche di questo non c’erano prove.
                           Accanto a lui, a fargli da assistente nell’alzabandiera, c’era uno studente. Questo
                           studente nessuno lo conosceva. 
                           Aveva i capelli tagliati a spazzola, e portava sempre l’uniforme studentesca. 
                           Di lui non si sapeva né il nome, né quale fosse la sua stanza. 
                           Non si fece vedere mai alla mensa né ai bagni. Non era nemmeno sicuro che fosse davvero
                        </td>
                     </tr>
                  </div>
               </table>
            </div>
            <div class="slide">16
               <hr>
               <table>
                  <div class="inline">
                     <tr>
                        <td>uno studente, anche se è pur vero che portava l’uniforme.
                           Ma a differenza di «<b>Accademia Nakano</b>» era basso, grasso e pallido.
                           E cosí questa coppia inverosimile ogni mattina alle sei in punto eseguiva l’alzabandiera
                           nel cortile del collegio.
                        </td>
                     </tr>
                  </div>
                  <div class="inline">
                     <tr>
                        <td>I primi tempi che stavo al collegio, incuriosito da questa cerimonia patriottica,
                           spesso mi alzavo presto apposta per assistervi. 
                           Alle <b>sei del mattino</b>, quasi contemporaneamente al segnale orario della radio, i <b>due</b> appaiono nel giardino.
                           «<b>Uniforme</b>» naturalmente ha l’uniforme studentesca e scarpe di pelle nera
                           mentre «<b>Accademia Militare</b>» è in pullover e scarpe da ginnastica bianche. 
                           «<b>Uniforme</b>» porta una sottile custodia di legno, «<b>Accademia</b>» un registratore portatile <b>Sony</b>. 
                           «<b>Accademia</b>» mette il registratore sotto il piedistallo. 
                           «<b>Uniforme</b>» apre la custodia di legno. 
                           Dentro, avvolta con cura, c’è la bandiera. <b>«Uniforme</b>» porge la bandiera ad «<b>Accademia</b>» con atteggiamento solenne.
                           «<b>Accademia</b>» attacca la bandiera alla corda. «<b>Uniforme</b>» accende il registratore.
                        </td>
                     </tr>
                  </div>
                  <div class="inline">
                     <tr>
                        <td>L'inno nazionale.</td>
                     </tr>
                  </div>
                  <div class="inline">
                     <tr>
                        <td>Rapidamente la bandiera viene issata sull’asta, in perfetta sincronia con le parole
                           dell’inno: alla terza strofa la bandiera è a metà dell’asta, all’ultima raggiunge
                           la cima. 
                           Poi i <b>due</b> raddrizzando bene la schiena si mettono sull’attenti e, la testa alta, guardano fisso
                           la bandiera. 
                           Se il cielo è sereno e il vento soffia nel modo desiderato, come scena non è niente
                           male.
                        </td>
                     </tr>
                  </div>
                  <div class="inline">
                     <tr>
                        <td>Anche l’abbassabandiera, alla sera, segue piú o meno lo stesso cerimoniale, solo che
                           l’ordine dei movimenti è l’esatto opposto del mattino. 
                           La bandiera viene rapidamente abbassata e riposta nella custodia. Di notte la bandiera
                           non sventola.
                        </td>
                     </tr>
                  </div>
                  <div class="inline">
                     <tr>
                        <td>La ragione per cui di sera la bandiera dovesse essere abbassata non l’ho mai capita.
                           
                           Anche di notte la nazione continua a esistere, e ci sono tante persone che lavorano.
                           
                           Operai delle ferrovie, autisti di taxi, <b><i>entraîneuses</i></b>, pompieri di turno, vigilanti;
                           il fatto che tutte queste persone che lavorano di notte dovessero essere private della
                           protezione della bandiera, mi sembrava un po’ discriminatorio. 
                           Non che si trattasse di una questione tanto importante. Era quel tipo di cose che
                           la gente non prende nemmeno in considerazione.
                        </td>
                     </tr>
                  </div>
               </table>
            </div>
            <div class="slide">17
               <hr>
               <table>
                  <div class="inline">
                     <tr>
                        <td>Probabilmente sarò stato il solo a farci caso, e io stesso non ci avrei pensato se
                           non ci fosse stato quel particolare pretesto.
                           In quell’occasione, comunque, decisi che non valeva la pena di approfondire il problema.
                        </td>
                     </tr>
                  </div>
                  <div class="inline">
                     <tr>
                        <td>Per quanto riguarda la divisione delle stanze nel collegio, il regolamento assegnava
                           agli studenti del primo e secondo anno stanze a <b>due</b> letti, e agli studenti del terzo e del quarto stanze singole.
                           Le stanze doppie superavano un po’ in lunghezza la misura standard di <b>sei</b><b><i> tatami</i></b>.
                           Sul muro opposto all’ingresso c’era una finestra dal bordo di alluminio con davanti
                           <b>due</b> scrivanie e le rispettive sedie, l’una di spalle all’altra per facilitare lo studio.
                           Appena si entrava sulla destra c’erano <b>due</b> letti a castello di ferro.
                           La massiccia mobilia era il massimo dell’austerità. 
                           Oltre alle scrivanie e ai letti c’erano <b>due</b> armadietti, un tavolinetto e degli scaffali a muro.
                           Era uno spazio da cui era stata bandita la fantasia, a voler essere buoni. 
                           Negli scaffali della maggior parte delle stanze c’erano radio a <b><i>transistor</i></b>, asciugacapelli, bollitori e fornelli elettrici, caffè liofilizzato, tè in bustine,
                           zucchero a cubetti, pentoline per i <b><i>ramen</i></b> istantanei e poche stoviglie essenziali.
                           Sulle pareti intonacate la <b><i>pin-up</i></b> del mese presa da una rivista per soli uomini o il manifesto di un film porno staccato
                           da qualche parte.
                           C’era anche uno che per scherzo aveva attaccato la foto di <b>due</b> maiali in fase di accoppiamento, ma era una rara eccezione: praticamente sui muri
                           di tutte le stanze c’erano solo foto di donne nude o di giovani cantanti e attrici.
                           
                           Sulle scrivanie c’erano libri di testo, dizionari e qualche romanzo.
                        </td>
                     </tr>
                  </div>
                  <div class="inline">
                     <tr>
                        <td>Essendo abitate solo da ragazzi, in genere le stanze erano paurosamente sporche.
                           Bucce di mandarino ammuffite erano attaccate al fondo dei cestini dei rifiuti e le
                           lattine vuote che fungevano da portacenere, con i <b>dieci</b> centimetri di mozziconi inzuppati del caffè o della birra che ci si buttava dentro
                           per spegnerli, emanavano una puzza nauseabonda.
                           Piatti e posate erano tutti anneriti, sostanze non meglio identificate erano appiccicate
                           un po’ dappertutto e i pavimenti erano disseminati di pezzi di <b><i>cellophane</i></b> delle confezioni di <b><i>ramen</i></b> istantanei, bottiglie vuote di birra, coperchi di chissà cosa e altro ancora. A nes
                        </td>
                     </tr>
                  </div>
               </table>
            </div>
            <div class="slide">18
               <hr>
               <table>
                  <div class="inline">
                     <tr>
                        <td>suno passava per la testa di raccogliere quella sporcizia con scopa e paletta, e di
                           buttarla nel cestino dei rifiuti.
                           Se entrava un po’ di vento, da terra si alzavano nuvole di polvere.
                           Ma non è finita: tutte le stanze erano impregnate di un odore terribile, un odore
                           che poteva assumere sfumature diverse a seconda dei casi, ma le cui componenti essenziali
                           erano assolutamente identiche: sudore, umori corporali e spazzatura.
                           Tutti ficcavano giorno dopo giorno la biancheria sporca sotto il letto, e poi c’erano
                           i <b><i>futon</i></b> mai messi all’aria ad asciugare, impregnati in profondità di sudore, che emanavano
                           un odore implacabile.
                           Ancora oggi non riesco a spiegarmi come da quel caos non si sia mai sviluppata un’epidemia
                           fatale.
                           ​Però, paragonata alle altre, la mia stanza era pulita come una camera mortuaria.
                        </td>
                     </tr>
                  </div>
                  <div class="inline">
                     <tr>
                        <td>Pavimento senza un granello di polvere, vetri della finestra limpidi, <b><i>futon</i></b> esposti settimanalmente al sole, matite ben ordinate nel portamatite e perfino tende
                           lavate una volta al mese.
                           Tutto questo perché il mio compagno di stanza ci teneva morbosamente alla pulizia.
                           Quando dicevo agli altri: «<i>Quello lava perfino le tende</i>» nessuno mi credeva.
                           Nessuno credeva che potesse esistere qualcuno capace di lavare periodicamente le tende.
                           Anche perché non sospettavano neanche che le tende si potessero, volendo, staccare.
                           «<i>Strano tipo</i>», dicevano comunque di lui.
                           E presto cominciarono a chiamarlo «<i>il Nazi</i>» o «<i>Sturmtruppen</i>».
                        </td>
                     </tr>
                  </div>
                  <div class="inline">
                     <tr>
                        <td>Nella nostra stanza non c’erano nemmeno foto di <b><i>pin-up</i></b> attaccate al muro.
                           In compenso avevamo la foto di un canale di <b>Amsterdam</b>.
                           Avevo provato a mettere una foto di nudo ma lui la staccò dicendo:
                           – <i><b>Watanabe</b>, a <b>m…</b> me questo tipo di cose non piace molto</i>.
                           E al suo posto attaccò la foto del canale di <b>Amsterdam</b>.
                           Siccome anch’io non è che ci tenessi poi tanto alle foto di <b><i>pin-up</i></b>, non protestai.
                           Ma quelli che venivano nella nostra stanza a trovarmi, vedendo il <b><i>poster</i></b> del canale facevano:
                           «<i>Eeh? E quello che roba è?</i>»
                           «<i><b>Sturmtruppen</b> lo guarda per farsi le seghe</i>», buttavo lí.
                           Naturalmente io intendevo scherzare, ma tutti mi presero alla lettera.
                           E dato che ne erano cosí pienamente convinti, cominciai a pensare anch’io che forse
                           era vero.
                        </td>
                     </tr>
                  </div>
               </table>
            </div>
            <div class="slide">19
               <hr>
               <table>
                  <div class="inline">
                     <tr>
                        <td>Tutti mi compativano per il fatto che mi toccava dividere la stanza con <b>Sturmtruppen</b>,
                           ma a me la cosa non sembrava poi tanto spiacevole.
                           Anzi, dato che oltre a tenere la mia roba in ordine, non mi era richiesto di fare
                           nient’altro, per me era piú che altro una pacchia.
                           Era lui che pensava a pulire, lui che metteva all’aria i <b><i>futon</i></b> , lui che si occupava dei rifiuti.
                           Se, preso dai miei impegni, saltavo il bagno per tre giorni di seguito, dopo avermi
                           annusato mi consigliava di provvedere,
                           e mi avvertiva perfino quando era ora di andare dal barbiere o di tagliarmi i peli
                           del naso. 
                           L’unico problema era se entrava un insetto, perché lui si metteva a spruzzare insetticida
                           per tutta la stanza,
                           e io ero costretto a rifugiarmi nel caos della stanza accanto.
                        </td>
                     </tr>
                  </div>
                  <div class="inline">
                     <tr>
                        <td><b>Sturmtruppen</b> studiava geografia in una università statale.
                           – <i>Io studio le <b>m… m…</b> mappe,</i> mi disse la prima volta che ci conoscemmo.
                        </td>
                     </tr>
                  </div>
                  <div class="inline">
                     <tr>
                        <td>– <i>Ti piacciono le mappe?</i> – gli chiesi.
                        </td>
                     </tr>
                  </div>
                  <div class="inline">
                     <tr>
                        <td>– <i>Hmm. Finita l’università, entrerò all’ <b>Istituto cartografico di Stato</b>
                              e mi dedicherò alla realizzazione di <b>m… m…</b> mappe.</i></td>
                     </tr>
                  </div>
                  <div class="inline">
                     <tr>
                        <td><i>Però!</i> Quante ambizioni, quanti scopi di vita diversi ci sono nel mondo, dovetti riconoscere
                           ancora una volta con ammirazione.
                           Era una delle cose che piú mi avevano colpito appena arrivato lí a <b>Tokyo</b>.
                           Certo, se non ci fossero almeno un po’ di persone con il pallino per la cartografia
                           –<i> e per fortuna ne bastano pochissime </i>– sarebbe un problema, mi rendevo conto.
                           E tuttavia non potevo fare a meno di trovare strano il fatto che uno che balbettava
                           ogni volta che pronunciava la parola «<i>mappa</i>» desiderasse lavorare proprio in un istituto di cartografia.
                           Infatti nel parlare a volte balbettava a volte no, ma se pronunciava la parola «<i>mappa</i>» balbettava sicuramente, era matematico.
                        </td>
                     </tr>
                  </div>
                  <div class="inline">
                     <tr>
                        <td>– <i>E <b>t…</b> tu che cosa studi?</i> – mi chiese lui.
                        </td>
                     </tr>
                  </div>
                  <div class="inline">
                     <tr>
                        <td>– <i>Teatro,</i> – risposi.
                        </td>
                     </tr>
                  </div>
                  <div class="inline">
                     <tr>
                        <td>– <i>Teatro… fai spettacoli?</i></td>
                     </tr>
                  </div>
                  <div class="inline">
                     <tr>
                        <td>– <i>No, tutt’altra roba. Facciamo lettura di testi, ricerca… <b>Racine</b>, <b>Ionesco</b>,
                              <b>Shakespeare</b>, cose del genere.</i></td>
                     </tr>
                  </div>
                  <div class="inline">
                     <tr>
                        <td>Disse che a parte <b>Shakespeare</b> gli altri non li aveva mai sentiti
                        </td>
                     </tr>
                  </div>
               </table>
            </div>
            <div class="slide">20
               <hr>
               <table>
                  <div class="inline">
                     <tr>
                        <td>nominare. Spiegai che anch’io in effetti li avevo solo sentiti nominare. Erano nel
                           programma dei corsi.
                        </td>
                     </tr>
                  </div>
                  <div class="inline">
                     <tr>
                        <td>– <i>Comunque è questo che a te piace, no?</i> – fece lui.
                        </td>
                     </tr>
                  </div>
                  <div class="inline">
                     <tr>
                        <td>– <i>No, non particolarmente,</i> – dissi.
                        </td>
                     </tr>
                  </div>
                  <div class="inline">
                     <tr>
                        <td>La mia risposta sembrò turbarlo. Ogni volta che era turbato la sua balbuzie peggiorava
                           drammaticamente. Mi sentii subito in colpa.
                        </td>
                     </tr>
                  </div>
                  <div class="inline">
                     <tr>
                        <td>– <i>Sai, non ho interessi particolari,</i> – cercai di spiegargli.
                           – <i>Mi sarebbe andata bene anche etnologia o storia orientale. È stato piú che altro un caso che mi ha fatto scegliere il teatro.
                              Tutto qui.</i>
                           Ma naturalmente quella spiegazione non serví a convincerlo.
                        </td>
                     </tr>
                  </div>
                  <div class="inline">
                     <tr>
                        <td>– <i>Non capisco,</i> – disse lui, con l’espressione di chi proprio non sa capacitarsi.
                           – <i>Io <b>p…</b> per esempio studio le <b>m…</b> mappe perché a me piacciono
                              le <b>m… m…</b> mappe, e perciò sono venuto all’università a <b>Tokyo</b>, e mi faccio mantenere dai miei.
                              Ma tu dici che per te non è cosí, e allora…</i></td>
                     </tr>
                  </div>
                  <div class="inline">
                     <tr>
                        <td>Il suo punto di vista era molto piú logico.
                           Mi arresi. Poi tirammo i fiammiferi per decidere come dividerci i posti sul letto
                           a castello.
                           A lui andò il letto di sopra, a me quello di sotto.
                           Era sempre vestito con una camicia bianca, pantaloni neri e pullover blu scuro.
                           Era alto, aveva i capelli tagliati a spazzola e gli zigomi pronunciati.
                           Quando andava all’università si metteva sempre l’uniforme. Sia le scarpe che la cartella
                           erano nere come l’inchiostro.
                           A vederlo aveva l’aspetto di uno studente di destra, ed era per questo che al collegio
                           lo chiamavano <b>Sturmtruppen</b>,
                           ma in realtà la politica gli era totalmente indifferente.
                           La sola ragione per cui stava sempre vestito a quel modo era che scegliere i vestiti
                           era troppo faticoso.
                           Quello che lo interessava veramente erano solo le modificazioni nella linea costiera,
                           il completamento di un nuovo tunnel ferroviario e cose di questo genere.
                           Quando il discorso andava su tali argomenti, lui andava avanti a parlare per una o
                           <b>due</b> ore, finché io non scappavo o mi addormentavo.
                        </td>
                     </tr>
                  </div>
                  <div class="inline">
                     <tr>
                        <td>Ogni <b>mattina alle sei</b>, con l’inno nazionale per sveglia, si alzava
                        </td>
                     </tr>
                  </div>
               </table>
            </div>
            <div class="slide">21
               <hr>
               <table>
                  <div class="inline">
                     <tr>
                        <td>dal letto. E come sveglia bisogna riconoscere che quella sussiegosa e pomposa cerimonia
                           non era affatto inadeguata.
                           Poi si vestiva e andava al bagno a lavarsi la faccia.
                           Per fare questo ci metteva un tempo interminabile, tanto da far venire il dubbio che
                           si togliesse i denti uno alla volta per lavarli come si deve.
                           Ritornato in stanza, con dei colpetti eliminava (<i>pat! pat!</i>) le grinze dall’asciugamano e lo metteva ad asciugare sulla stufa, poi rimetteva
                           a posto spazzolino e saponetta.
                           Quindi cominciava la sua ginnastica seguendo gli esercizi della radio.
                           Io che la sera leggevo fino a tardi, in genere la mattina dormivo come un sasso fino
                           alle <b>otto</b>,
                           e il piú delle volte continuavo a dormire indisturbato anche durante la sua rumorosa
                           attività mattutina e i suoi esercizi ginnici.
                           Ma quando il programma di ginnastica della radio arrivava ai salti, mi svegliavo immancabilmente.
                           Sarebbe stato impossibile non svegliarsi.
                           Infatti ogni volta che saltava, e saltava veramente alto, la vibrazione del pavimento
                           si trasmetteva al letto con movimenti sussultori.
                           Per <b>tre</b> giorni sopportai: avevo sempre sentito dire che nella convivenza un certo grado di
                           tolleranza è indispensabile.
                           Ma al quarto giorno giunsi alla conclusione che avevo sopportato abbastanza.
                        </td>
                     </tr>
                  </div>
                  <div class="inline">
                     <tr>
                        <td>– <i>Scusa, ma la ginnastica con la radio non la potresti fare sul terrazzo o da qualche
                              altra parte?</i> – dissi senza mezzi termini.
                           – <i>Se la fai nella stanza mi svegli.</i></td>
                     </tr>
                  </div>
                  <div class="inline">
                     <tr>
                        <td>– <i>Ma sono le <b>sei e mezzo</b>!</i> – disse lui scandalizzato.
                        </td>
                     </tr>
                  </div>
                  <div class="inline">
                     <tr>
                        <td>– <i>Mi rendo conto. Sono le <b>sei e mezzo</b>.
                              Ma vedi, per me le <b>sei e mezzo</b> è ancora tempo di dormire.
                              Spiegare perché sarebbe complicato, ma purtroppo è cosí.</i></td>
                     </tr>
                  </div>
                  <div class="inline">
                     <tr>
                        <td>– <i>È impossibile. Se la facessi sul terrazzo quelli del terzo piano protesterebbero.
                              Siccome qui sotto c’è solo un ripostiglio, non do fastidio a nessuno.</i></td>
                     </tr>
                  </div>
                  <div class="inline">
                     <tr>
                        <td>– <i>Allora vai a farla in cortile. Sul prato.</i></td>
                     </tr>
                  </div>
                  <div class="inline">
                     <tr>
                        <td>– <i>Ma non posso! La <b>m…</b> mia radio non è a pile, quindi senza la corrente non la posso usare,
                              e senza la musica della radio non posso fare la ginnastica.</i></td>
                     </tr>
                  </div>
                  <div class="inline">
                     <tr>
                        <td>In effetti la sua radio era un modello antidiluviano che andava</td>
                     </tr>
                  </div>
               </table>
            </div>
            <div class="slide">22
               <hr>
               <table>
                  <div class="inline">
                     <tr>
                        <td>solo a corrente, e la mia era a pile ma captava unicamente le FM, che trasmettevano
                           solo musica ma non quella per la ginnastica.
                           <i>Andiamo bene</i>, pensai.
                        </td>
                     </tr>
                  </div>
                  <div class="inline">
                     <tr>
                        <td>– <i>Facciamo un compromesso,</i> – dissi io.
                           <i>Io accetto che tu faccia la tua ginnastica con la radio.
                              In cambio tu ometti i salti, che sono la parte piú rumorosa. Ti va bene cosí?</i></td>
                     </tr>
                  </div>
                  <div class="inline">
                     <tr>
                        <td>– <i>I <b>s…</b> salti?</i> – chiese lui sbalordito.
                        </td>
                     </tr>
                  </div>
                  <div class="inline">
                     <tr>
                        <td>– <i>Come sarebbe i salti?</i></td>
                     </tr>
                  </div>
                  <div class="inline">
                     <tr>
                        <td>– <i>Salti significa salti. Quella parte dove vai su e giú facendo <i>ponn… ponn</i>!</i></td>
                     </tr>
                  </div>
                  <div class="inline">
                     <tr>
                        <td>– <i>Ma una parte cosí non c’è!</i></td>
                     </tr>
                  </div>
                  <div class="inline">
                     <tr>
                        <td>Cominciava a venirmi mal di testa. Ero pronto ad arrendermi, ma visto che avevo tirato
                           in ballo il discorso pensai che era meglio mettere le cose in chiaro,
                           cosí cantando il motivetto del programma di ginnastica della radio, mi misi a saltare
                           su e giú.
                        </td>
                     </tr>
                  </div>
                  <div class="inline">
                     <tr>
                        <td>– <i>Vedi? È questo che dico. C’è o non c’è?</i></td>
                     </tr>
                  </div>
                  <div class="inline">
                     <tr>
                        <td> – <i>Ah, <b>g…</b> già. Effettivamente c’è. Non ci avevo fatto caso.</i></td>
                     </tr>
                  </div>
                  <div class="inline">
                     <tr>
                        <td>– <i>Allora…</i> – dissi sedendomi sul letto.
                           <i>Ti chiedo di tralasciare solo questa piccola parte.
                              Per il resto puoi fare quello che vuoi. Eviti solo questo punto coi salti cosí io
                              posso dormire in pace.</i></td>
                     </tr>
                  </div>
                  <div class="inline">
                     <tr>
                        <td>– <i>È impossibile,</i> disse lui tutto d’un pezzo.
                           – <i>È assolutamente impossibile omettere una sola parte del programma.
                              Sono piú di <b>dieci</b> anni che lo faccio tutti i giorni,e ormai lo faccio in modo completamente <b>a… a…</b> automatico.
                              Se comincio a saltarne uno, non riuscirò a farne piú <b>n…</b> nessuno.</i></td>
                     </tr>
                  </div>
                  <div class="inline">
                     <tr>
                        <td>A quel punto non dissi piú niente. <i>Che cos’altro avrei potuto dire?</i>
                           La soluzione piú rapida sarebbe stata, in un momento in cui lui non c’era, prendere
                           quella maledetta radio e buttarla dalla finestra,
                           ma già mi immaginavo il finimondo: sarebbe stato come sollevare il coperchio dell’inferno.
                           Infatti <b>Sturmtruppen</b> era uno che ci teneva da morire alle proprie cose.
                           Mentre, senza piú parole e svuotato, stavo seduto sul letto, <b>Sturmtruppen</b>,
                           con il piú smagliante dei suoi sorrisi, mi consolò.
                        </td>
                     </tr>
                  </div>
                  <div class="inline">
                     <tr>
                        <td>– <i><b>S…</b> sai cosa, <b>Watanabe</b>? Potresti svegliarti insieme a me e fare ginnastica anche tu</i> –.
                           E con queste parole, uscí dalla stanza per andare a fare colazione.
                        </td>
                     </tr>
                  </div>
               </table>
            </div>
            <div class="slide">23
               <hr>
               <table>
                  <div class="inline">
                     <tr>
                        <td>Quando raccontai a <b>Naoko</b> la storia di <b>Sturmtruppen</b> e della sua ginnastica con la radio, scoppiò a ridere.
                           Pur non avendo pensato che potesse essere comica, finii col riderci sopra anch’io.
                           Quel viso ridente – anche se si sarebbe spento in una frazione di secondo – era tanto,
                           davvero tanto che non lo vedevo.
                        </td>
                     </tr>
                  </div>
                  <div class="inline">
                     <tr>
                        <td>Io e <b>Naoko</b> eravamo scesi dal métro alla stazione di <b>Yotsuya</b>
                           e camminavamo lungo i binari che seguivano il fiume, in direzione di <b>Ichigaya</b>.
                           Era una domenica pomeriggio, verso la metà di maggio. La pioggia che dalla mattina
                           era continuata a intermittenza,
                           un po’ prima di mezzogiorno era cessata completamente e i tetri nuvoloni che gravavano
                           bassi si erano dileguati, spazzati via dal vento del sud.
                           Le foglie dei ciliegi, di un verde smagliante, tremavano al vento scintillando alla
                           luce di un sole già estivo.
                           La gente per le strade si era sfilata giacche e pullover e li portava appoggiati alle
                           spalle o sul braccio.
                           Sotto il sole caldo della domenica pomeriggio tutti sembravano avere un’aria felice.
                           In un campo da tennis oltre il fiume, <b>due</b> giovani si erano tolti le magliette e in pantaloncini corti si lanciavano colpi con
                           le racchette.
                           Solo <b>due</b> suore, sedute su una panchina, con le loro nere tonache invernali,
                           sembravano non essersi ancora sintonizzate sul cambio di stagione, ma ciò nonostante
                           si godevano soddisfatte le loro chiacchiere sotto il sole.
                        </td>
                     </tr>
                  </div>
                  <div class="inline">
                     <tr>
                        <td>Dopo aver camminato per un quarto d’ora avevo la schiena tutta sudata, perciò mi tolsi
                           la pesante camicia di cotone che indossavo e rimasi in <b><i>T-shirt</i></b>.
                           Lei aveva le maniche della felpa rimboccate sopra i gomiti. Era una felpa grigio perla,
                           a cui i molti lavaggi avevano dato una piacevole sfumatura pallida.
                           Avevo l’impressione di avergliene già vista indossare una identica tanto tempo prima,
                           ma come per altre cose era piú un’impressione che un ricordo preciso.
                           Non ci eravamo frequentati abbastanza perché potessi ricordare molte cose di lei.
                        </td>
                     </tr>
                  </div>
                  <div class="inline">
                     <tr>
                        <td>– <i>Com’è vivere in un collegio? Si sta bene a vivere insieme ad altra gente?</i> – chiese <b>Naoko</b>.
                        </td>
                     </tr>
                  </div>
                  <div class="inline">
                     <tr>
                        <td>– <i>Non lo so neanch’io. È troppo presto per dirlo, è passato</i></td>
                     </tr>
                  </div>
               </table>
            </div>
            <div class="slide">24
               <hr>
               <table>
                  <div class="inline">
                     <tr>
                        <td><i>poco piú di un mese,</i> – dissi.
                           – <i>Nell’insieme non mi sembra tanto male. Per lo meno, non c’è niente di troppo insopportabile.</i> – dissi.
                           Lei si fermò davanti a una fontana, bevve un sorso d’acqua, poi tirò fuori dalla tasca
                           dei pantaloni un fazzoletto bianco e si asciugò le labbra.
                           Quindi si piegò e si riallacciò con cura una scarpa.
                        </td>
                     </tr>
                  </div>
                  <div class="inline">
                     <tr>
                        <td>– <i>Pensi che anch’io potrei fare una vita del genere?</i></td>
                     </tr>
                  </div>
                  <div class="inline">
                     <tr>
                        <td>– <i>Vivere insieme ad altri?</i></td>
                     </tr>
                  </div>
                  <div class="inline">
                     <tr>
                        <td>– <i>Sí,</i> – disse <b>Naoko</b>.
                        </td>
                     </tr>
                  </div>
                  <div class="inline">
                     <tr>
                        <td>– <i>Mah… sai, dipende molto dalla mentalità. Ci sono anche aspetti spiacevoli, senza dubbio.
                              Le regole sono molto rigide, devi sopportare delle nullità che si credono padreterni,
                              compagni di stanza che alle <b>sei e mezzo del mattino</b>
                              fanno ginnastica con la radio… Ma se pensi che queste cose le ritrovi un po’ dappertutto,
                              non ci fai troppo caso.
                              E poi se sai che è lí che devi vivere, ti ci abitui. Tutto qui.</i></td>
                     </tr>
                  </div>
                  <div class="inline">
                     <tr>
                        <td>– <i>Sí, dev’essere cosí,</i> – convenne lei, e per un po’ sembrò sprofondare nei suoi pensieri.
                           Poi mi guardò fisso negli occhi, come se stesse esaminando un oggetto insolito e raro.
                           A guardarli da vicino gli occhi di <b>Naoko</b> erano cosí profondi e trasparenti da dare i brividi.
                           Non me ne ero mai accorto fino a quel momento, ma d’altra parte non avevo mai avuto
                           l’occasione di fissarli tanto a lungo.
                           Non solo era la prima volta che camminavamo da soli, ma era anche la prima volta che
                           parlavamo per tanto tempo.
                        </td>
                     </tr>
                  </div>
                  <div class="inline">
                     <tr>
                        <td>– <i>Avevi intenzione di entrare in un collegio?</i> – chiesi.
                        </td>
                     </tr>
                  </div>
                  <div class="inline">
                     <tr>
                        <td>– <i>No, non è questo,</i> – disse <b>Naoko</b>.
                           – <i>Ci pensavo cosí… chiedevo come dev’essere vivere insieme ad altra gente. E poi quello
                              che in effetti volevo dire…</i> –
                           Si morse le labbra cercando la parola o l’espressione adatta, ma apparentemente senza
                           riuscirci. Sospirò e abbassò lo sguardo.
                           – <i>Non lo so neanch’io, non importa.</i></td>
                     </tr>
                  </div>
                  <div class="inline">
                     <tr>
                        <td>Questo chiuse il discorso. <b>Naoko</b> riprese a camminare verso est.
                           Io la seguivo, appena dietro. Era passato circa un anno da quando l’avevo vista l’ultima
                           volta.
                           In quei mesi <b>Naoko</b> era dimagrita al punto da sembrare quasi un’altra. Dalle sue guance
                        </td>
                     </tr>
                  </div>
               </table>
            </div>
            <div class="slide">25
               <hr>
               <table>
                  <div class="inline">
                     <tr>
                        <td>paffute, che erano la caratteristica del suo viso, era sparita quasi tutta la carne,
                           e anche il collo si era molto assottigliato,
                           ma sebbene cosí dimagrita non aveva assolutamente un’aria spigolosa o malata.
                           Il suo dimagramento sembrava dovuto a un processo naturale non traumatico.
                           Era come se lei si fosse nascosta in un luogo lungo e stretto e il suo corpo si fosse
                           spontaneamente affusolato, per adattarsi a quello spazio.
                           Capivo adesso che <b>Naoko</b> era molto piú bella di quanto mi fossi mai reso conto.
                           Avrei voluto dirglielo, ma non seppi trovare le parole giuste, cosí rimasi in silenzio.
                           [...]
                        </td>
                     </tr>
                  </div>
               </table>
            </div>
         </div>
      </div><script type="text/javascript" src="http://ajax.googleapis.com/ajax/libs/jquery/1.11.1/jquery.min.js"></script><script type="text/javascript" src="node_modules/fullpage.js/vendors/scrolloverflow.min.js"></script><script type="text/javascript" src="node_modules/fullpage.js/dist/jquery.fullpage.min.mod.js"></script><script type="text/javascript" src="script.js"></script></body>
</html>